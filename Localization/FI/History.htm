<html>

<head>
<meta http-equiv=Content-Type content="text/html; charset=windows-1252">
<meta name=Generator content="Microsoft Word 15 (filtered)">
<style>
<!--
 /* Font Definitions */
 @font-face
	{font-family:"Cambria Math";
	panose-1:2 4 5 3 5 4 6 3 2 4;}
@font-face
	{font-family:Calibri;
	panose-1:2 15 5 2 2 2 4 3 2 4;}
@font-face
	{font-family:"Calibri Light";
	panose-1:2 15 3 2 2 2 4 3 2 4;}
 /* Style Definitions */
 p.MsoNormal, li.MsoNormal, div.MsoNormal
	{margin-top:0cm;
	margin-right:0cm;
	margin-bottom:8.0pt;
	margin-left:0cm;
	line-height:105%;
	font-size:11.0pt;
	font-family:"Calibri",sans-serif;}
h1
	{mso-style-link:"Otsikko 1 Char";
	margin-top:12.0pt;
	margin-right:0cm;
	margin-bottom:0cm;
	margin-left:0cm;
	line-height:105%;
	page-break-after:avoid;
	font-size:16.0pt;
	font-family:"Calibri Light",sans-serif;
	color:#2F5496;
	font-weight:normal;}
p.MsoCaption, li.MsoCaption, div.MsoCaption
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	font-size:9.0pt;
	font-family:"Calibri",sans-serif;
	color:#44546A;
	font-style:italic;}
span.Otsikko1Char
	{mso-style-name:"Otsikko 1 Char";
	mso-style-link:"Otsikko 1";
	font-family:"Calibri Light",sans-serif;
	color:#2F5496;}
.MsoChpDefault
	{font-size:10.0pt;
	font-family:"Calibri",sans-serif;}
@page WordSection1
	{size:595.3pt 841.9pt;
	margin:70.85pt 2.0cm 70.85pt 2.0cm;}
div.WordSection1
	{page:WordSection1;}
-->
</style>

</head>

<body lang=en-FI link=blue vlink="#954F72">

<div class=WordSection1>

<p class=MsoNormal style='page-break-after:avoid'><span lang=FI>Puuhiomo,
perustettu vuonna 1901. Stockforsin tiloissa toimi saha vuosina 1906 – 1966 ja
sen omistuksessa oli myös metsiä ja vesivoimalaitoksia. Stockforsin tehdas oli
Pyhtään tärkeimpiä työllistäjiä ja parhaimmillaan työllisti lähes tuhat
ihmistä. Sahatavara ja hioke kaupattiin suurimmaksi osaksi ulkomaille, pääosin
Etelä-Amerikkaan, Yhdysvaltoihin ja Eurooppaan.&nbsp; <br>
<br>
<br>
</span><span class=Otsikko1Char><span lang=FI style='font-size:16.0pt;
line-height:105%;color:windowtext'>Henkilöhistoriaa:</span></span><span
lang=FI><br>
<br>
Norjalaissyntyiset insinööri Olaf Bülow ja konsuli Ole Nedrum ostivat
Stockforsin kartanon joulukuussa 1897. Monen muun historiallisen kartanon
tavoin myös Stockfors oli pitkään sukutila, jolla oli lukuisia omistajia.
Kartano oli saanut alkunsa vuonna 1570, jolloin kruunu lahjoitti maa-alueen Hans
Larsson Björnramille. Björnramin suvun aikana kartano pysyi vaatimattomana
sivutilana, joka alkoi kukoistaa vasta Schatelowitzin suvun omistuksessa –
Gustav Erik Schatelowitz laajensi aluetta rakentamalla sinne säätyläismallisen
päärakennuksen ja tämän pojan Johan Gustav Schatelowitzin maine maanviljelijänä
nosti Stockforsin tilan malliksi muille.&nbsp; Stockforsin omistaja vaihtui
jälleen vuonna 1870, jolloin tila pakkohuutokaupattiin. Uusi omistaja Gabriel
Terechoff laajensi Stockforsia entisestään ostamalla naapurustosta lisää tiloja
siihen. Terechoffin kuoltua tämän perilliset myivät tilan Bülowille ja
Nerdrumille.<br>
<br>
<img width=439 height=195 id="Kuva 1" src="History_tiedostot/image007.gif"></span></p>

<p class=MsoCaption><span lang=FI>OLAF BÜLOW (VAS.) JA OLE
NERDRUM&nbsp;&nbsp;(OIK.)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<br>
&nbsp;</span></p>

<p class=MsoNormal><span lang=FI>Bülow ja Nerdrum kiinnostuivat Stockforsista
sen sijainnin vuoksi; Kymijoen itäinen haara alkoi olla 1890-luvulla täyteen
rakennettu, eikä sen kaksi lähintä läntistä haaraa kyennyt tuottamaan tarpeeksi
vesivoimaa. Viidestä haarasta ”Pyhtään haara” näytti lupaavimmalta – se pystyi
tarjoamaan myös paljon raaka-aineita alueen metsistä ja sen vettä hyödynsi
koskien lisäksi vain Klåsaron mylly. Se tarjosi myös hyvän väylän kuljetuksille
meren rannalla sijaitsevalle lastauspaikalle. <br>
<br>
Bülow ja Nerdrum laajensivat toimintaansa seuraavina kahtena vuotena ostamalla
maapalan länsirannalta ja tiloja suuren putouksen, Edisforsenin, itärannalta
tehdastonteiksi. Vuoden 1901 maaliskuussa saatiin lupa rakentaa Edisforsenin
rannalle puuhiomo ja voima-asema Klåsaroon.&nbsp; Bülow ja Nerdrum aloittivat
osakkeenmerkinnän kesällä 1902 ja 16. tammikuuta 1903 Ab Stockfrosin
yhtiöjärjestys vahvistettiin. Ab Stockfors otti hallintaansa Stockforsin
kartanon puuhiomon sekä sen vesi- ja rantaoikeudet.<br>
<br>
<br>
Bülowin ja Nerdrumin vaikutus suomalaiseen saha- ja puunjalostusteollisuuteen
oli merkittävä, varsinkin Kymenlaakson alueella. Alun perin kaksikko saapui
Suomeen Kotkan Hallan sahan johtajiksi. Sahan rakentaminen alkoi vuonna 1875 ja
Nerdrum isännöitsijänä ja teknisenä johtajana johti koneiden asennusta. Bülow
taasen aloitti työskentelyn Hallassa neljä vuotta myöhemmin ja päätyi Nerdrumin
rinnalle yhtiön isännöitsijäksi ja tämän lisäksi hänestä tuli yhtiön
kaupallinen johtaja. Vuonna 1886 Nerdrum ja Bülow perustivat Kotkan tiilitehdas
Oy:n ja vuonna 1907 Hovinsaaren Selluloosatehtaan. Hovinsaaren
Selluloosatehtaan taloudelliset vaikeudet kuitenkin saivat Nerdrumin
vetäytymään Stockforsista kaksi vuotta myöhemmin. Bülow päätyi myös myymään
suurimman osan Stockforsin osakkeistaan Halla-yhtiön myynnin jälkeen ja
muutettuaan pois Suomesta. <br>
<br>
Myöhemmin Stockforsin isännöitsijäksi tuli vuonna 1909 Leonard (Lennart)
Baumgartner, ja ostettuaan suurimman osan Bülowin osakkeista seitsemän vuotta
myöhemmin, hänestä tuli hallituksen puheenjohtaja ja toimitusjohtaja. Vuonna
1936 Baumgartner hankki omistukseensa Ab Svartå Bruk Oy:n, toisen puuhiokkeen
valmistajan, osake-enemmistön. Ab Stockfors ja Ab Svartå Bruk Oy ovat toimineet
vuodesta 1974 yhtenä osakeyhtiönä, Oy Stockfors Ab:nä. &nbsp;<br>
<br>
<br>
</span><span class=Otsikko1Char><span lang=FI style='font-size:16.0pt;
line-height:105%;color:windowtext'>Rakentaminen, menestyminen, tuotto:</span></span><span
lang=FI><br>
<br>
Maaliskuussa 1901 aloitettiin puuhiomon ja voima-aseman rakentaminen.
Rakennustyöt työllistivät parhaillaan 700 – 1&nbsp;000 henkilöä. Rakennuksia ja
koneiston asennuksia johti vuosina 1901-1902 ruotsalainen insinööri Daniel
Ullgren. Ullgren kirjoitti myöhemmin omat muistelmansa ajastaan Stockforsissa.
Hän laati vain viikossa suunnitelman, josta kehittyi Stockforsin puuhiomo.
Ullgren kuvaili urakkaa rajusti vaihtelevaksi; <i>”--- Ensin pelkkiä
miellyttäviä päiviä, kaikki vaikutti suurine tilauksineen selvältä. Sitten
Koivukoski-hanke ja katkera pettymys ja huolestuneisuus seurauksista, ja sitten
taas kaikki yhdellä iskulla hyvin, ja paljon suurempi tilaus kuin mistä alun
perin oli ollut kyse ...”. </i><br>
<br>
Esimerkiksi padon rakennuksessa oli ongelmia talvella 1901-1902. Pato
rakennettiin graniittilohkareista ja sementistä, ja tulta pidettiin yllä
jatkuvasti, ettei yksikään lohkare jäätyisi. Pato kuitenkin vuosi ja keväällä
1903 tilanne paheni. Hiomo säilyi, mutta padon murtuminen aiheutti kalliit
kulut sekä tuotannon hetkellisen pysähtymisen.<br>
<br>
Myöhemmin rakennuksia ja asennuksia johtamaan ryhtyi norjalainen Nysted. <br>
<br>
<br>
Tehtaan valmistuessa se oli yksi maan suurimmista puuhiomoista. Luokittelu
perustui konekannan perusosien, eli hiomakoneiden mukaan, joita Stockforsissa
oli peräti kahdeksan. Yhteensä tehtaassa toimivia koneita oli viitisenkymmentä.
Kaksi kuorimakonetta, kuusi turpiinia, kahdeksan hiomakonetta, kaksitoista
lajittelijaa, seitsemän raffinööriä (käytettiin karkeamman massan
uudelleenjauhatukseen lajittimen jälkeen) ja kaksitoista ylösottokonetta.<br>
<br>
Vuonna 1902 Stockfors oli Suomen kolmanneksi suurin puuhiomo. Neljä vuotta
myöhemmin tehtaan yhteyteen perustettiin saha. Sahan valmistuminen mahdollisti
sellaisten metsien ostot, joista saatiin muitakin puita kuin hiokepuita ja
sahan jätettä pystyttiin käyttämään päälaitoksen polttoainehuollon apuna.
Sahalla oli vaikeuksia alussa, mutta vuodesta 1911 se alkoi tuottaa voittoa.
Laman aikana sahan käyttöä vähennettiin rajusti, mutta sen toiminta vakautui
vuosina 1936-38. Vuosi 1937 oli myös sahan, että hiomon ennätysvuosi niin
tuotantovolyymin kuin taloudellisen tuloksen kannalta.<br>
<br>
Voimalaitos Klåsarö rakennettiin vuonna 1907 ja se oli puuhiomon tapaan Suomen
suurimpia voimalaitoksia. Parhaillaan sen teho oli 1&nbsp;600 kW:ia ja se
tuotti sähköä tehtaalle, Pyhtään talouksille ja vuosina 1919 – 1924 myös
Helsingin kaupungille. Voimalaitosta tarvittiin, kun huomattiin, ettei
vesivoima ollutkaan niin helposti käytettävissä kuin aluksi luultiin eikä
puuhiomoa voitu käyttää sen täyden kapasiteetin hyödyllä. Stockfors muutti
pikkuhiljaa suurimman osan puuhiomon koneistosta sähkökäyttöiseksi, mutta
vesivoima pysyi yhä tärkeänä osana toimivuutta.<br>
<br>
<br>
Vuosina 1902 – 1912 rakennettiin tehtaan vierelle työntekijöiden
asuinrakennuksia, ”kasarmeja”. Rakennuksia oli yhteensä seitsemän, ja niissä
asui parhaillaan satoja työntekijöitä.<br>
<br>
Vuosina 1926 – 1932 tehdastiloja laajennettiin ja Stockfors teki suuria
investointeja. Aikaa kutsutaan Stockforsin modernisointikaudeksi, jolloin se
otti kiinni aiemman teknisen jälkeenjääneisyytensä. Tehtaan tasainen kasvu
jatkui sotien jälkeen 60-luvulla. <br>
<br>
Sahatavaralla oli jatkuvaa pyyntöä Tanskassa, Hollannissa, Belgiassa,
Englannissa ja Irlannissa aina 1960-luvulle asti. Tuotantokustannusten noustua
saha kuitenkin lakkautettiin vuonna 1966. <br>
<br>
<br>
Pohjois- ja Etelä-Amerikka jäivät pois Stockforsin viennistä 60-luvuun
kuluessa, ja vientimaiksi vaihtuivat sen sijaan useampi Aasian maa, kuten Kiina
ja Pakistan, mutta niiden tilaukset eivät pystyneet korvaamaan Amerikan
markkinoiden loppumista. 1960- ja 1970-luvuilla Stockforsin myynti keskittyi
lähimpiin ostajamaihin Euroopassa, kuten Englantiin, Portugaliin, Espanjaan,
Italiaan ja Länsi-Saksaan.&nbsp; <br>
<br>
Vuosina 1973 ja 1974 tehdas saavutti historiansa suurimmat tuotantoluvut. <br>
<br>
Tehdas laajentui vielä tulevina vuosina; vuonna 1972 rakennettiin uusi kuorimo
ja vuonna 1983 valmistui uusi voimalaitos A.Ahlström Oy:n kanssa. <br>
<br>
Vuonna 1977 tehdas joutui lomauttamaan yli sata työntekijää tuotannon
romahdettua. <br>
<br>
Oy Stockfors Ab:n hiomo myytiin Enso Gutzeit Oy:lle (myöhemmin Stora Enso)
vuonna 1984 ja sen toiminta lopetettiin vuonna 1988. <br>
<br>
<br>
</span><span class=Otsikko1Char><span lang=FI style='font-size:16.0pt;
line-height:105%;color:windowtext'>Tuotanto:</span></span><span lang=FI><br>
<br>
Tehtaan tuotanto aikanaan koostui pääosin märkä- ja kuivamassasta, josta suurin
osa oli märkämassaa mm. markkinoiden vaatimusten, tuotantoprosessin
loppuvaiheen kapasiteetin ja kannattavuusmarginaalin johdosta. 1930-luvulla
siirryttiin kuitenkin tuottamaan pääosin kuivahioketta, kun tehtaalla tehtyjen
investointien jälkeen saatiin siihen hyvät tekniset edellytykset ja saatiin
reklamaatioita märkähiokkeesta ja sen vaarasta homehtua pitkinä varastointikausina.<br>
<br>
Vuosina 1913-14 Stockfors suunnitteli kehittävänsä jalostustoimintaansa
kartonginvalmistuksen suuntaan, mutta sota keskeytti suunnitelmat. <br>
<br>
<br>
Stockforsin myynti on aina pitkälti perustunut vientiin. Suora yhteys tehtaalta
laivaussatamaan poisti tarpeen rautatiekuljetuksille. Stockforsin vuoden 1913
luettelosta löytyy tietoja yhtiön myynnistä, joka siihen aikaan keskittyi
vahvasti Ranskaan, Espanjaan, Portugaliin, Italiaan ja Englantiin.
Vuosituotanto oli 16&nbsp;003 tonnia, josta laivaus 15&nbsp;464 tonnia. Sodan
jälkeen Stockfors suuntautui Keski- ja Länsi-Eurooppaan, joka lisäsi
markkinoinnin vaatimuksia. <br>
<br>
Puuhiomon ja sahan lisäksi Stockforsilla oli myös tulosyksiköitä, jotka
keskittyivät maataloustuotantoon sekä muutama mylly. Vuonna 1915 nettotuloista 62%
tuli hiomosta, sahasta 4%, maataloustuotannosta 25% ja myllystä 0,3%. <br>
<br>
<br>
</span><span class=Otsikko1Char><span lang=FI style='font-size:16.0pt;
line-height:105%;color:windowtext'>Koneisto:</span></span></p>

<p class=MsoNormal style='page-break-after:avoid'><span lang=FI>Toimintansa
aikana Stockfors oli monessa asiassa edelläkävijä ja hankki uusimpia laitteita
ympäri maailmaa, kuten vuonna 1927 hankitut Voith-merkkiset saksalaiset hiomakoneet,
sekä 1929 saksalainen ”Miaggi”. Näitä aikaisemmin tehtaassa oli käytössä
kahdeksan norjalaista hiomakonetta. Yhteensä koneita oli seitsemäntoista.
Vuonna 1913 Stockfors hankki Suomen ensimmäiset kuorimarummut ja 1930-luvulla
tehdas sai sille erikseen suunnitellut Kamyr-kokoojat Karhun konepajalta.
Vuonna 1950 tehtaalle hankittiin Euroopan suurin Kamyr-kone, joka johti 60
naistyöntekijän irtisanomisiin. Muita Suomen ensimmäisiä olivat flashdrying-
hiutalekuivausmenetelmä 1964 sekä biosuodin jätevesille vuonna 1983. Samana
vuonna biosuotimen kanssa rakennettiin kuorenpolttolaitos Konus-Kessel/Bacho.</span></p>

<p class=MsoNormal style='page-break-after:avoid'><span lang=FI><br>
</span><span lang=en-FI><img width=471 height=248 id="Kuva 2"
src="History_tiedostot/image003.jpg"></span></p>

<p class=MsoCaption><span lang=en-FI style='font-size:10.0pt;color:windowtext'>Stockforsin
hiomon päärakennukset, ulkoasultaan lähes muuttumattomina aina vuosisadan
alusta lähtien. Kuva otettu 1930-luvulla.</span></p>

<p class=MsoCaption><span lang=en-FI style='font-size:10.0pt;color:windowtext'>&nbsp;</span></p>

<p class=MsoNormal><span lang=FI><img width=513 height=312 id="Kuva 3"
src="History_tiedostot/image008.gif"></span></p>

<p class=MsoCaption style='margin-bottom:0cm'><span lang=FI style='font-size:
10.0pt;color:windowtext'>Tehtaan kuivaamoa 1930-luvulla. Vanhassa tekniikassa
yhden arkkierän kuivaus kesti 2-3 tuntia. </span></p>

<p class=MsoCaption><span lang=FI style='font-size:10.0pt;color:windowtext'>Täytön
välillä työläisnaiset ehtivät ilta- tai yövuorosta vaikkapa kylälle tansseihin.</span></p>

<p class=MsoNormal style='margin-bottom:12.0pt'><span lang=FI><br>
<br>
</span><span class=Otsikko1Char><span lang=FI style='font-size:16.0pt;
line-height:105%;color:windowtext'>Yhteisö ja elämä:</span></span><span
lang=FI><br>
<br>
Stockforsin perustaminen muutti Pyhtään elämää ja sen sosiaalista rakennetta.
Pyhtään suurimmaksi osaksi ruotsinkielisen maatalousväestön luo muutti
satakunta uutta työntekijää tehtaan aikana. Maalaiskylän elämä ja sen
asukasmäärä muuttui nopeasti ihmisten muuttaessa sinne töiden perässä ja pois
niiden loputtua. Kasvanut asukasluku toi mukanaan myös ongelmia, kuten
juopottelua ja väkivaltaa. Esimerkiksi insinööri Ullgreniä oli neuvottu olemaan
aseistettu liikkuessaan alueella, ja hän kuvaili viinanmyyntiä pahaksi
ongelmaksi rakentajien keskuudessa. <br>
<br>
Työväenyhdistys Stockforsissa oli poliittisesti välillä hyvinkin radikaalisesti
suuntautunut. Stockfors oli keskuspaikkana Punaisten vallalle Pyhtäällä
helmikuun viidennestä toukokuun viidenteen vuonna 1918. Kymenlaakson
tehdaspaikkakunnilla oli tuohon aikana tapahtunut sarja väkivaltaisuuksia,
kuten Kymin tehtaalla tapahtunut 27 virkamiehen surmaaminen. Myös Stockforsissa
tilanne äityi siihen, että Lennart Baumgartner ja Georg Larsson päätettiin
tappaa, mutta punaisten partio luopui suunnitelmastaan. </span></p>

<p class=MsoNormal style='margin-bottom:12.0pt'><span lang=FI>Työläisten
sukupuolijakauma Stockforsissa vaihteli osastojen mukaan; esimerkiksi kokoomo
ja kuivaamo olivat vahvasti naisvaltaisia. Palkkatasa-arvoa ei ollut, naiset
saivat vuonna 1904 n. 40% miesten palkasta ja vuonna 1930 n. 60%, sillä heidän
työtään ei arvostettu yhtä paljon kuin miesten. <br>
<br>
Hiomossa ja lähiosastoissa työtä oli vuorokauden ympäri, 12 tunnin vuoroissa,
kunnes siirryttiin kahdeksan tunnin työpäivään 1. toukokuuta 1917. Kahdentoista
tunnin vuoroja helpotti se, ettei työtahti ollut läheskään yhtä kiihkeä kuin
nykyään: kuivaamon naiset saattoivat lähteä arkit ripustettuaan pariksi
tunniksi kotiin tai kylälle tanssimaan ja hiomakoneen hoitaja rannalle
lepäämään täytettyään koneet puulla.<br>
<br>
Työläisten vapaa-aikaan kuului mm. ”likviiti-markkinat”, jotka tapahtuivat joka
toinen perjantai palkanmaksun jälkeen kasarmiasuntojen länsipuolella
sijainneella markkinakentällä. Tehtaan vuoksi Pyhtäälle oli myös perustettu
sosialistinen työväenyhdistys, joka järjesti usein iltamia. Iltaimissia
tanssittiin ja esitettiin viihdeohjelmanumeroita.<br>
<br>
<br>
Palkaksi Stockforsin ruukin työntekijät saivat ensimmäisten vuosien aikana
käteispalkkansa lisäksi perunamaan ja ilmaiset polttopuut. <br>
<br>
Muilta paikkakunnilta muuttaneista työntekijöistä useimmat pääsivät myös
vähitellen muuttamaan yhtiön vuokra-asuntoihin. Asunnot olivat alkuperältään
joko niitä, joita yhtiö oli saanut ostaessaan maa-alueita ja tiloja tai yhtiön
itse rakennuttamia kasarmiryhmiä. Maa-alueiden ja tilojen mukana tulleet
asunnot olivat ns. paritupia tai pienempiä yksittäistupia, joihin kuului kamari
ja keittiö tai hellahuone. Kasarmit rakennettiin tehtaan koillispuolelle, ja
poikkesivat yleisestä tehdaspaikkakuntien kasarmityypeistä olemalla
yksikerroksisia. Yhteen asuntoon saattoi majoittua jopa 7-8 henkilöä aina
1940-luvulle asti. Normaalikokoisen asunnon kuukausivuokra vastasi kolmen
päivän palkkaa.<br>
<br>
Asutukset olivat sosiaalisesti jakautuneet työläisten aseman mukaan.
Työnjohtajien, vuoromestareiden ja muiden asuinkasarmia kutsuttiin ”Pomolaksi”
ja jokainen asunto sisälsi huoneen ja keittiön. Insinöörien asuinalue oli
aidattu, ja isännöitsijällä oli oma huvila tehtaan yläpuolisella kukkulalla.<br>
<br>
<br>
<img width=302 height=419 id="Kuva 4" src="History_tiedostot/image006.jpg"><br>
<br>
</span><span class=Otsikko1Char><span lang=FI style='font-size:16.0pt;
line-height:105%;color:windowtext'>Nykytila:</span></span><span lang=FI><br>
<br>
Yhdeksän vuotta tehtaan lopettamisen jälkeen, vuonna 1997, tehtaan alue siirtyi
yksityisomistajalle. Pyroll Oy:n omistaja Reino Uusitalo osti Stockforsin
alueen ja aloitti sen kunnostamisen tehtaan konesalista. Nykyisin tehtaan
tiloissa toimii pakkausmuseo (vuodesta 1998) ja Patruunantalo (vuodesta 2003).
Paikka toimii myös kulttuurin ja taiteen toimipisteenä; kaarihallissa on
järjestetty häitä ja tanssitapahtumia ja puuhiomon tiloissa on kesäisin
vuodesta 2004 lähtien toiminut nuorten taiteilijoiden töitä esittelevä
Stockfors Art Fair. Alueella on myös lintuhoitola ja karting-rata. Alue sai
Kymenlaakson kulttuuriympäristöpalkinnon vuonna 2016.<br>
<br>
Stockforsin alueella toimii yhä useita yrityksiä, ja sen kasvu jatkuu
tasaisesti.</span></p>

<p class=MsoNormal><span lang=FI>Oy Stockfors Ab:n tehtävä tänä päivänä on
metsäomaisuuden hallinnointi ja Baumgartnerin suku on yhä Stockforsin
osaomistaja. Yhtiö alkoi ostaa metsiä aktiivisesti 1920-luvulla. Yhtiön
puuteollisuustoiminnan siirryttyä Enso Gutzeit Ab:lle, jäi tytäryhtiö Oy Tomas
Ab hoitamaan metsätiloja. Syyskuussa 2017 yhtiön nimi muutettiin takaisin Oy
Stockfors Ab:ksi historiaa kunnioittaakseen. Yhtiön visiona on talousmetsien hoito
ympäristöä kunnioittaen ja parantaa sekä metsien moninaisuutta että riistan
olosuhteita. Yhtiö on mm. perustanut oman FSC- sertifiointiryhmän vision
toteuttamiseksi.</span></p>

<p class=MsoNormal style='margin-bottom:12.0pt'><span lang=en-FI>&nbsp;</span></p>

</div>

</body>

</html>
